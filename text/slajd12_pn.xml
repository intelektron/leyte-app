<?xml version="1.0" encoding="UTF-8"?>
<strona>

	<tytul>Decyzja Amerykanów</tytul>
	<zakladka>kontynuuj</zakladka>
	<pamietaj />

	<p>Po wykryciu grupy północnej admirała Ozawy i zakończeniu bitwy na Morzu Sibuyan wiceadmirał Halsey miał trzy możliwości:<br />
	1) Mógł pozostać na straży Cieśniny San Bernardino i cierpliwie czekać na przypłynięcie floty japońskiej z północy, jednocześnie ubezpieczając desant na Leyte.<br />
	2) Mógł wypłynąć wszystkimi siłami na północ na spotkanie Ozawie i lotniskowcom japońskim.<br />
	3) Alternatywą było pozostawienie części floty na straży Cieśniny San Bernardino, na wypadek kolejnego japońskiego ataku od zachodu, i wysłanie reszty na północ w celu zaatakowania grupy północnej. Przy cieśninie pozostałby zespół Task Force 34. Task Force 34 miała specjalny status: o jej wydzieleniu z floty mógł zadecydować wyłącznie Halsey, w jej skład wchodziły najnowocześniejsze i najszybsze amerykańskie okręty, a dowódcą był kontradmirał Willis Lee. Przed odwrotem Kurity ten właśnie plan był preferowany i Halsey wysłał już rozkazy.</p>
	<obrazek duzy="images/uss_new_jersey.jpg" maly="images/uss_new_jersey_m.jpg" tytul="Pancernik USS New Jersey" />
	<p>Polegając na opinii pilotów uznano jednak, że grupa centralna nie stanowi już zagrożenia. Innym zagrożeniem miała się zająć Siódma Flota, a ataki lotnictwa z Luzonu nie były problemem. Dlatego zdecydowano o wypłynięciu na północ całą siłą i zniszczeniu ostatniego oczekiwanego niebezpieczeństwa: floty lotniskowców.</p>
	<p>Okręt New Jersey został ustanowiony okrętem flagowym i w nocy flota wyruszyła. Wiceadmirał Halsey wysłał do admirała Nimitza na Hawajach komunikat „Wypływam na północ z trzema grupami”. Dla Halsey’a było oczywiste, że „trzy grupy” znaczy „wszystko co mam”.</p>

	<nastepny>text/slajd13_pn.xml</nastepny>
	<poprzedni>text/slajd11_pn.xml</poprzedni>
	<numer_slajdu>14</numer_slajdu>
	<liczba_slajdow>37</liczba_slajdow>
	<dalej />

</strona>
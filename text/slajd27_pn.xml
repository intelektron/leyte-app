<?xml version="1.0" encoding="UTF-8"?>
<strona>

	<tytul>"Świat się zastanawia"</tytul>
	<zakladka>kontynuuj</zakladka>
	<pamietaj />

	<p>Gdy dowództwo alianckie na Hawajach odebrało od wiceadmirała Halsey’a depeszę „Wyruszam na północ z trzema grupami”, dla Nimitza i Kinkaida było oczywiste, że ma na myśli 3 grupy lotniskowców, a reszta Trzeciej Floty strzeże Cieśniny San Bernardino. Tak więc gdy Kinkaid około 7:00 otrzymał od zdesperowanego Cliftona Sprague’a wezwanie pomocy, wysłał do Halsey’a zaszyfrowany komunikat „Pilnie potrzebna pomoc szybkich okrętów bojowych w Zatoce Leyte”. Trzecia Flota przebywała wówczas już daleko na północy, u Przylądka Engaño. „Engañar” po hiszpańsku oznacza zmyłkę lub głupi żart.</p>
	<p>Około 9:00 Halsey otrzymał kolejną szyfrowaną depeszę od Kinkaida: „Nasze lotniskowce eskortowe zaatakowane przez 4 okręty bojowe, 8 krążowników i innych. Wyślij admirała Lee do ubezpieczenia Zatoki Leyte z maksymalną prędkością. Potrzebna pomoc szybkich lotniskowców”. Gdy Halsey odpowiedział, przedstawiając swoją pozycję, zdesperowany Kinkaid nadał około 11:00 niezaszyfrowany komunikat: „Gdzie jest Lee?! Wyślij Lee!”.</p>
	<p>Chwilę potem nadszedł zaszyfrowany komunikat od Nimitza. W procesie szyfrowania do depeszy na początku i końcu dodawane były losowe słowa z książki kodowej, na ogół pozbawione sensu. Pełna wiadomość Nimitza brzmiała: „Indyk truchta do wody GG gdzie jest powtórz gdzie jest Task Force 34 RR świat się zastanawia”. Operator radiowy na statku flagowym Halsey’a nie usunął z komunikatu kodowej otoczki, ale wyciął całą pierwszą część, pozostawiając: „Gdzie jest Task Force 34 RR świat się zastanawia”.</p>
	<p>Kontradmirał Halsey, przekonany, że podobnie jak poprzednia ta depesza również została nadana niezaszyfrowana, odebrał ostatnie 3 słowa jako część wiadomości i znieważony wpadł w taki szał, że oficerowie musieli go obezwładnić siłą.</p>

	<ciekawostka>Podczas II wojny światowej Halsey dwukrotnie wprowadził flotę w tajfun, tracąc kilka okrętów i setki marynarzy</ciekawostka>

	<nastepny>text/slajd28_pn.xml</nastepny>
	<poprzedni>text/slajd26_pn.xml</poprzedni>
	<numer_slajdu>32</numer_slajdu>
	<liczba_slajdow>37</liczba_slajdow>
	<dalej />

</strona>
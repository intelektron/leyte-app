<?xml version="1.0" encoding="UTF-8"?>
<strona>

	<tytul>Czy Japończycy mogli zwyciężyć?</tytul>
	<zakladka>kontynuuj</zakladka>
	<pamietaj />

	<p>Bitwa o Leyte została wygrana przez Stany Zjednoczone, dysponujące ponad trzykrotną przewagą w liczbie okrętów, nowocześniejszym sprzętem i lepszym zapleczem surowcowym. Flota japońska była jednak o krok od zrealizowania podstawowego celu planu Sho-1, czyli zajęcia baz desantowych w Zatoce Leyte. Zapobiegła temu bitwa u wybrzeży Samar, w której o zwycięstwie zdecydowała nie miażdżąca przewaga liczebna (znajdująca się wtedy po stronie Japończyków), ale zdolności kontradmirała Sprague’a i heroizm amerykańskich żołnierzy.</p>
	<p>Nasuwa się pytanie, czy bitwa pod Leyte zostałaby wygrana, gdyby Kurita nie wycofał się w ostatniej chwili. Grupa centralna w chwili odwrotu była mocno osłabiona po bitwie na Morzu Sibuyan i walkach z grupą Taffy 3. Flota trzykrotnie potykała się z wrogiem, za każdym razem ponosząc dotkliwe straty i zadając niewielkie, co fatalnie wpływało na morale marynarzy. Południowa grupa została rozgromiona, o czym Kurita z pewnością wiedział, najprawdopodobniej poinformowany przez Shimę.</p>
	<p>W Zatoce Leyte stacjonowały okręty desantowe Barbey’a, pozbawione większości załogi, ale dysponujące działami obronnymi, a w ostateczności mogące posłużyć jako tarany. U południowego krańca zatoki stacjonowała grupa Oldendorfa o sile porównywalnej z flotą Kurity. Grupa centralna nie była w stanie powstrzymać desantu: piechota, czołgi i artyleria znajdowały się już na wyspie, a nawet gdyby udało się zająć Zatokę Leyte, prawdopodobnie Japończycy zostali by w niej zamknięci i rozbici przez okręty Siódmej Floty i powracający zespół Task Force 34.</p>
	<p>Wynika stąd, że decyzja admirała Kurity, chociaż podjęta na podstawie błędnych przesłanek, była prawdopodobnie najlepszą możliwą w zaistniałych okolicznościach. Ocaliła bowiem życie kilku tysięcy japońskich marynarzy, którzy i tak w czasie bitwy poświęcili dla ojczyzny swych towarzyszy i własne zdrowie.</p>
	<p><b>To już koniec lekcji, dziękujemy za uwagę i zapraszamy do rozwiązania testu znajdującego się na następnej stronie!</b></p>

	<ciekawostka>Po bitwie pod Leyte flota japońska wciąż pozostawała trzecią potęgą morską świata (Po USA i Wielkiej Brytanii)</ciekawostka>

	<poprzedni>text/slajd_flash_engano.xml</poprzedni>
	<nastepny>text/test.xml</nastepny>
	<dalej />
	
	<numer_slajdu>36</numer_slajdu>
	<liczba_slajdow>37</liczba_slajdow>

</strona>